---
title: Rólunk
---
## Az egyesület bemutatása
Egyesületünket, több mint két évvel ezelőtt, a non-profit szektorban korábban már több éves tapasztalatot szerzett helyi civilek és a településünkért valamint a régióért tenni akaró elhivatott értelmiségiek hívták életre azzal a céllal, hogy a térségünkben évtizedek óta tapasztalható elvándorlást és elöregedési folyamatokra, a tartós munkanélküliségből és szegregációból fakadó problémákra hathatós megoldási példákkal szolgáljunk.

Ez alatt az idő alatt több olyan projekt ötletünk is született, amelyek egyszerre vannak összhangban az Európa Uniót is foglalkoztató ökológia és fenntarthatósági kihívásokkal, valamint az esélyegyenlőséget erősítő és munkahely teremtő célokkal egyaránt.

Agroturisztikai kezdeményezésünk egy olyan, a desztináció- és attrakciófejlesztés területén megvalósítható projekt, melyhez elengedhetetlen az aktuális fogyasztói trendek és az aktív turizmus ismerete. A turisták érdeklődése az egyedi, fizikai aktivitást igénylő, természetközeli és mindemellett környezeti szempontból is fenntartható turisztikai termékek felé irányul, melyre a szektor szereplőinek is reagálnia kell. Az ehhez vezető út a folyamatos innovációban rejlik, a COVID-19 után az elmúlt években egyre erősödő utazási motivációvá vált az autentikus, természetközeli élményszerzés, mely indokolja a projektötletet.

Ennek sikeres módjait az aktív turizmusban szeretnénk vonzóvá tenni a hozzánk érkező vendégek számára.

## Egyesületi céljaink

- alkotó közösségek és műhelyek hagyományőrző és hagyományalkotó tevékenységének segítése és fejlesztése, érintett művészeti ágak: képzőművészet, zene, irodalom, fotó, film, színház, design,
- a hasonló tevékenységet folytató közösségek, táncegyüttesek, klubok, civil szerveződések, intézmények programjainak támogatása,
- művészeti tevékenységek csoportos ápolása, fenntartása, alkotói folyamatok segítése, ösztönzése,
- nevelés, oktatás, képességfejlesztés, ismeretterjesztés, környezetvédelem, természetvédelemi tudatformálás, helyi természeti adottságok, flóra és fauna védelme, közismertté tétele, népszerűsítése,
- táboroztatás, tánctáborok szervezése, tanösvények kialakítása, kerékpáros és kenus túrák szervezése, a nem kiépített vízpartok megközelítése és bemutatása (Tisza, Szamos, Öreg-Túr), Szatmár-Beregi Örökségtúrák,
- szociális tevékenység, családsegítés, mentális rehabilitációs tevékenységek, pszichológiai szaktanácsadás, előadások, konzultációk szervezése,
- turisztikai, gasztronómiai, gasztrokulturális programok szervezése, a gasztronómia mint kulturális érték erősítése, hazai és helyi natúr élelmiszerek termékvédelme,
- kiadvány szerkesztés: könyv, folyóirat, magazin, egyéb nyomdai kiadványok szerkesztése és kiadása, online tartalom készítés,
- mezőgazdasági generációváltás segítése,
- Szatmár – Bereg néprajzi, népművészeti, és kulturális értékeinek hazai és nemzetközi bemutatása.
